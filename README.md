# ActivityHub
**Opdrachtgever**:

HU Instituut voor ICT - Open-ICT

**Contactpersoon**:

Hans Bastiaan, Docent
E: hans.bastiaan@hu.nl

**Projectnaam**:

ActivityHub voor Open-ICT

**Project beschrijving**:

Bij Open-ICT willen we transparantie en samenwerking binnen onze community bevorderen door
iedereen op de hoogte te houden van de activiteiten in onze tribes, gildes en Special Interest Groups
(SIGs). Hiervoor willen we een scherm op de gang van Open-ICT plaatsen dat interessante data uit
verschillende bronnen weergeeft. Momenteel is bijvoorbeeld informatie over activiteiten binnen en
buiten Open-ICT verspreid over meerdere platforms en het beheer van deze informatie is niet
effectief gecentraliseerd.

Aangezien bestaande oplossingen niet door onze opleiding beheerd kunnen worden, kiezen we
ervoor om een eigen systeem te laten bouwen door onze studenten: de ActivityHub. Dit systeem zal
bijdragen aan de transparantie en samenwerking binnen de Open-ICT community. Daarnaast is het
systeem een waardevolle leerervaring voor onze studenten.

**Met welke technologieën en/of concepten komen de studenten in aanraking?**:

Het opleveren van een totaalproduct, van software tot en met de hardware. Web- en/of
appontwikkeling voor het scherm op de gang, het automatiseren van het beheer, en het
automatiseren van processen voor de redactie en moderatie rondom de content die de gebruiker te
zien krijgt.

**Verwachte benodigde rollen**:

BIM, UX, FE, BE, TI, CSC

**Welke probleem of innovatie wordt met deze opdracht opgelost?**:

Momenteel missen we een effectief systeem om real-time informatie over activiteiten en
ontwikkelingen binnen Open-ICT te delen. De huidige methoden zijn fragmentarisch en bieden niet
de gewenste cohesie. Daarnaast brengen externe oplossingen beheers- en privacyproblemen met
zich mee.

**Hoe ziet het ideale eindresultaat eruit?**:

Aan het einde van het project wordt een volledig functioneel information display system (de
ActivityHub) op de gang van Open-ICT opgeleverd dat de aandacht van onze community trekt en
vasthoudt.

Het systeem is toont nuttige informatie uit verschillende bronnen (eigen database en beschikbare
API’s) en biedt relevante gebruikersinteracties die bijdragen aan de gebruikerservaring (UX) van het
scherm. Welke informatie en gebruikersinteracties dit zijn stelt het team gedurende het project vast
samen met de opdrachtgever.

Het systeem kan via een beveiligde webinterface beheerd worden door beheerders, redacteuren en
eventuele moderatoren. Beheerders moeten hierbij in staat zijn om rollen toe te kennen aan
geauthentiseerde gebruikers om studenten en medewerkers te autoriseren voor het kunnen
gebruiken van beheerfunctionaliteit.

Het systeem is veilig, schaalbaar en beheersbaar. Het systeem beschikt hiervoor bijvoorbeeld over
logging, monitoring, en heeft een goed werkende backup-/restoreprocedure.
